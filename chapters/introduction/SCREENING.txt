

Recente studies (1-3) hebben aangetoond dat een vroegtijdige opsporing van een te hoog bloedsuikergehalte samen met een vroegtijdige diagnostiek en behandeling van diabetes type 2 deze complicaties voor een groot stuk kunnen vermijden.

Omwille van deze redenen heeft het Wetenschappelijk Instituut Volksgezondheid (4) in
samenwerking met deskundigen van Vlaanderen (VDV, WVVH) en Wallonië (ABD, SSMG) een
consensusdocument opgesteld. Daarin wordt aangegeven dat vroegtijdig opsporing van diabetes
type 2 aangewezen is:
• bij personen van 18 tot 45 jaar indien zij aan een aantal criteria beantwoorden, zoals een
voorgeschiedenis van zwangerschapsdiabetes of hyperglycemie, een familiale anamnese
van diabetes, een BMI ≥ 25 kg/m2, ...
• bij personen van 45 tot 64 jaar indien zij aan één van deze criteria beantwoorden
• bij alle personen van 65 jaar en ouder, ongeacht of zij aan de bovenvernoemde criteria
beantwoorden
De controle van het bloedsuikergehalte moet om de 3 jaar herhaald worden, tijdens een
consultatie bij de arts.
Deze aanbevelingen werden recent op punt gezet (Wens J. Sunaert P, Nobels Fr, Feyen L,
Bastiaens H, Van Crombrugge P, Van Royen P. WVVH/VDV-aanbeveling voor goede medische
praktijkvoering. Diabetes Mellitus type 2. Berchem/Gent: WVVH/VDV, 2005).


Bij consensus (4) wordt aangenomen dat een screening van diabetes type 2 aangewezen is voor
alle personen van 65 jaar en ouder (los van het feit of ze al dan niet voorgenoemde aandoeningen
hebben) en dat deze screening best om de drie jaar herhaald wordt. De screeningsgraad bij
personen van 65 jaar en ouder (tussen 76% en 78%) is bevredigend daar er geen echt
systematisch screeningsprogramma bestaat erop gericht bij deze groep elke drie jaar een controle
door te voeren.

De doelgroep voor een vroegtijdige opsporing van
diabetes bestaat immers niet uit alle individuen van een bepaalde leeftijdsklasse, maar enkel uit
patiënten die beantwoorden aan specifieke criteria (persoonlijke of familiale antecedenten,
aanwezigheid van bepaalde risicofactoren). Misschien is het zo dat de artsen in het Vlaams
Gewest nauwkeuriger nagaan of de patiënten bij wie ze een controle van het bloedsuikergehalte
uitvoeren, effectief beantwoorden aan deze voorwaarden. Op basis van de gegevens van de
Gezondheidsenquête kan dus enkel besloten worden dat in het Vlaams Gewest minder personen
aangeven dat hun bloedsuikerspiegel gecontroleerd werd.

Tenslotte, is het zeker en vast nuttig om het verband na te gaan tussen een te hoog
bloedsuikergehalte en andere cardiovasculaire risicofactoren, zoals tabaksgebruik, hoge
bloeddruk, een te hoog cholesterolgehalte in het bloed en het gebrek aan lichaamsbeweging

(1) Hoerger TJ, Harris R, Hicks KA, Donahue K, Sorensen S, Engelgau M. Screening
for Type 2 Diabetes Mellitus: A Cost-Effectiveness Analysis. Annals of Internal
Medicine 2004; 140(9):689-699.
(2) Greenberg RA, Sacks DB. Screening for diabetes: is it warranted? Clin Chim Acta
2002; 315(1-2):61-69.
(3) Standards for Medical Care in Diabetes, American Diabetes Association. Diabetes
Care 28[Supplement], 4-36. 2005.
(4) Capet F, Debaillie R, Tafforeau J, Van Oyen H. Diabète: Etat des connaissances en
Belgique et apport d'éléments pour l'élaboration d'une Politique de Santé. Bruxelles:
Institut Scientifique de la Santé Publique, 1999.
